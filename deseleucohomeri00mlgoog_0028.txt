-21·-.

causam eos spiritum ante voces, non supra, posuisse opinatur, ut
naturam eius semper ad principia vocum praecurrentis indicarent.
-Cui sententiae cum contraria sit vocis ταῶς prosodia, ἄλογον eam
esse iudicat.

Plurima servata sunt fragmenta ex glossis Seleuci, quas in
Συμμίκτοις locum habuisse coniecit Meierus (opusc. acad. II p. 28
adn. 106), sed vix recte, nam id quidem constat numeratos esse
ipsos glossarum libros, non Symmictorum ex hac, quam Stephanus
Byz. 83. 10 citat glossa (fr. 43): βρέντιον γὰρ παρὰ Μεσααπίοις ἡ
τῆς ἐλάφου κεφαλή, ὡς Σέλευκος, ἐν δευτέρῳ γλωσσῶν. Schmidtio
autem Mommsenoque (Unterit. Dial. p. 70) facere non possum,
quin assentiar, qui librum περὶ τῆς ἐν σονωνύμοις διαφορᾶς eundem
esse putant atque glossae, quae sententia maxime commendatur
fragmento 42. Ergo rerum ordinem secutus est Seleucus, non
litterarum, quod concluserit aliquis ex eo quod modo citavi frag-
mento apud Stephanum servato

In universum explicat in glossis vel quae verba omnino rara
erant vel terminos technicoS, qui paucis noti erant (ὀιάσχεσις, ἒμ-
πέπτας, καρβάνοι) vel notorum etymon indagare conatur (κόρη,

μετάνιπτρον, ὂῖστηνος). Deinde magnus videtur luisse numerus ethni-
carum glossarum, ex quibus in fragmentis extant Messapiorum
(βρέντιον), Macedonum (δράμις), Thessalum (δόρατος), Rhodiorum
(ἐμπέπτας), Cretensium (θηλείας), Lacedaemoniorum et Teniorum

(μυκήρους). Elucet igitur non solum diversissimis Graecis dialectis
eum! studuisse sed etiam Italicis, quod Messapiorum indicatur com·-
memoratione. Huius gentis glossarum uni tantum nomen appositum
est Seleuci (fr. 43). Sed Schmidtius comparavit cum hac glossa
Hes. s. v. βρένθον atque contendit omnes Messapiorum glossas,
quae extent apud Hesychium, eidem deberi auctori b. e. Seleuco
At ne illa una quidem glossa in Steph. Byz. et Hesychio ex eodem
fluxit fonte, nam ille explicat βρέντιον, hic βρένθον, quod Wilamo- '
witzius mihi indicavit discrimen.

Rariorum vocum ut illustret usum, scriptorum affert locos, ita
quidem ut idem respiciat, apud quem quaeque primum inveniatur;
sic πεμμάτων πρῶτον μνημονεῦσαι Πανύασσιν observasse sibi vide-
batur. Praeterea maxime propensus erat synonymorum, quae pro·

 

