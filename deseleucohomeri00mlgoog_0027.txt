—20-.

citatura Seleuco p. 430a. At ne hoc quidem cogimur putare
etiam in primo libro Chamaleontem Seleuco intercedente innotuisse
Athenaeo. Alcaei enim loco tractando amplam Seleucus adhibet
doctamque argumentationem, ita ut luceclarius sit sola ipsa Alcaei
verba eum velle explicare. Ergo in grammatico quodam Seleuci
libro fuit hic locus, quamquam certe dici non potest, in quo. Ea
autem, quae Chamaeleo de Aeschylo dicit apud Athenaeum, in tali
libro patet extare non potuisse. Quodsi concedendum estex alio
libro hausisse Athenaeum Alcaei loci tractationem, ex alio, quae
de Aeschylo dicuntur, ne id quidem credere debemus quod ille
liber Seleuci est, hunc esse eiusdem, quamvis utrobique Chamaeleo
citetur.

Restat ex commentariis liber περὶ τῶν Σόλωνος ἀξόνων, qui
glossographicorum potissimum studiorum fructus esse videtur;
namin Solonis legibus si usquam, plurimas rarissimasque glossas
extitisse consentaneum est et propter ipsarum legum antiquitatem
et quia nusquam vetusta diutius remanere verba constat quam in
usu iudiciali. Ea quae apud Photium S. v. dpycoireg extant: Σέ-
λευκος δὲ ἐν τῷ ὑπομνήματι τῶν Σόλωνος ἀξόνων ὀργεῶνᾶς φησι
καλεῖσθαι uei. pertinere videntur ad illam, quam Gaius (Digg. 47.
22. 4) servavit Solonis legem ¹). Ad eandem legem Hesychii
glossam ἐπὶ λείαν· ἐπὶ λῃστείαν iam Lobeckius (Aglaopham. p. 305)
suo iure rettulit. Quare et haec Seleuci esse videturv).

- Videamus nunc, quid praeter commentarios Seleucus praestiterit
in maioribus grammaticis quaestionibus tractandis. Atque primum
invenimus eum in eorum ordine qui περὶ Ἑλληνισμοῦ scripserunt,
quo ex numero praeter ceteros fuerunt Trypho, Ptolemaeus Asca-
lonita, Philoxenus, Irenaeus Citatur Seleuci liber bis apud Athenaeum.
In l. IX p. 367a in Aristophanis equit. v. 631 νᾶπυ restituitur voce
σίναπυ expulsa. Altero loco (IX p. 398 a) vocis ταῶς pronuntiatio
explicatur, quade re etiam Trypho apud Athenaeum paulo ante
Seleucum agit et Apollon. Dysc. synt. p. 319. Noster omnino non
probat interaspirationem apud Atticos, quoniam ob eam ipsam

ι) Confer Wilam. Antigou. v. Caryst. p. 278.
τ) Praeter Seleucum Asclepiades grammaticus (Et. Gud. p. 355) et Didymus
(Plut. Sol. c. ι) legum Solonis commentarios scripserunt.

 

